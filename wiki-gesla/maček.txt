====== Maček ======

//Maček// je vponka, ki ima na vrhu vgrajen prosto vrteč se valj. V visokovanju ima dve glavni uporabi, in sicer kot sredstvo za prevažanje po [[visokica|visokici]] ter kot večnamenski [[škripec]] za [[trak]]. V slednji vlogi ga v kombinaciji z [[banana|banano]] in [[primež|primežem]] pogosto izkoriščamo pri [[napenjanje|napenjanju]].
 [{{ :hangover.jpg?400|Maček z matico }}]

Zaradi nekoliko smešnega imena tega pripomočka velja pristaviti besedo ali dve o izvoru slovenskega izraza. Prvi potrošniško dostopni izdelek tega tipa je nosil tržno ime HangOver. Ker gre že pri izvornem izrazu za besedno igro, smo slovenski visokovalci šalo peljali dalje in HangOver prevedli kot //maček// (tj. alkoholni maček). Izbiro je nato le še utrdila ugotovitev, da vsebujejo tovorni žerjavi podoben sestavni del, ki se prav zares imenuje – maček.
[{{:lararolex.jpg?400 |Lara s svojimi mački}}]
