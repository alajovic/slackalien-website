====== Pilotna vrv ======

//Pilotna vrv// (včasih skrajšano tudi samo //pilotka//) je vrvica, s katero pri postavljanju [[visokica|visokice]] povlečemo trakova preko vrzeli. Navadno za pilotno vrv uporabljamo vrv debeline 3 ali 4 mm. Štirimilimetrska vrv je še zlasti priročna zato, ker je združljiva s prižemami ter drugimi napravami z zobci (na primer škripec Micro Traxion).

Pri [[postavljanje|postavljanju]] moramo konec pilotne vrvi najprej spraviti na oddaljeno krajišče. Pri krajših relacijah to storimo tako, da na vrv privežemo utež, ki jo nato zalučamo preko vrzeli. Če vrzel ni pregloboka in imamo preprost dostop do njenega dna, je smiselna metoda tudi to, da z vsake strani v globino vržemo po eno vrvico in nato spodaj njuna konca spojimo z vozlom. Pri večjih razdaljah pilotno vrv vzpostavimo v dveh stopnjah: preko vrzeli najprej spravimo tanjšo vrvico ali laks, nanj pa nato privežemo pilotno vrv in jo prevlečemo na drugo stran. Daljše razdalje zahtevajo tudi več napora in iznajdljivosti, da tanko vrvico ali laks v prvi stopnji sploh spravimo na drugo stran. Pri tem se poslužujemo pripomočkov, kot so frače, prače, ribiške palice ali loki, za zares dolge razdalje pa je najučinkovitejši prenos z dronom – če nam je ta možnost le na voljo.

[{{:tagline.jpg?400 |100 m 4-milimetrske vrvice v priročni torbici}}] [{{ :taglineweight.jpg?400|200 m 3-milimetrske vrvice z utežjo za metanje}}]
