======Napenjalni sistem======

//Napenjalni sistem// je skupek komponent, s katerim [[napenjanje|napenjamo]] [[trak]]. Vsem je skupno, da z njimi ustvarimo [[mehanska prednost|mehansko prednost]].
Poznamo več osnovnih sistemov: 

**Buckinghamski sistem** je največkrat uporabljen pri napenjanju visokic. Zanj potrebujemo le malo komponent: za osnoven sistem z mehansko prednostjo 3:1 sta potrebna le [[primež]] in [[maček]], kot del napenjalnega sistema pa deluje tudi [[banana]], ki po koncu napenjanja ostane na svojem mestu. Pri večini visokic že samo s takim sistemom dosežemo dovoljšnjo [[napetost]] za hojo. Višje sile je moč doseči tako, da trak povleče več ljudi; če to ne zadostuje, pa dodajamo [[množilnik|množilnike]].

{{ :buckingham.jpg?500 |}}

**Primitivni sistem** je enostaven sistem, največkrat uporabljen pri napenjanju krajših trakov v parku (njegova uporaba je smiselna do dolžine približno 30 m). Zanj potrebujemo več [[vponka|vponk]] in linelocker. Ustvarimo ga tako, da trak za linelockerjem peljemo v več ovojih skozi vponki na linelockerju in [[sidrišče|sidrišču]], pri čemer vsak nov ovoj postavimo pod prejšnjega. S takšnim ovijanjem dosežemo pomnožitev sile, hkrati pa ustvarimo zadostno trenje, da trak, ko ga enkrat napnemo, ne more popustiti sam od sebe. Tudi tu je za večjo mehansko prednost moč dodati množilnike, ki jih izdelamo z dodatnimi vponkami.

[{{ :primitiv1.jpg?500 | Primitivni sistem 5:1 z množilnikom 3:1}}]

**Škripčevje** je bolj kompleksen sistem, sestavljen iz več [[škripec|škripcev]], vrvi in zavore. Uporablja se za napenjanje dolgih linij oziroma linij, ki potrebujejo višje [[napetost|napetosti]].

{{ :skripec1.jpg?500 |}}