====== Podloga ======

//Podloga// so predmeti, s katerimi zaščitimo komponente sistema pred [[abrazija|abrazijo]]. [[Neskončna zanka|Zanke]] in vrvi obvarujemo pred drgnjenjem ob skale tako, da mesto drgnjenja podložimo z debelim kosom filca ali drugega blaga. V ta namen dobro služijo tudi razrezane odslužene gasilske cevi. Za podlaganje lahko uporabimo opremo, ki je trenutno ne potrebujemo, na primer zloženo vrečo, v kateri smo prinesli komponente za postavljanje [[sidrišče|sidrišča]]. V primeru ostrih skalnih robov na krajišču [[visokica|visokice]] njuna [[trak|trakova]] zaščitimo z blazinami, nahrbtniki, ležalnimi podlogami ali kar na kup zmetanim neporabljenim preostankom trakov. Še bolje je, če poleg tega [[skupna točka|skupno točko]] sidrišča odmaknemo od tal z [[A-okvir|A-okvirjem]]. V vseh primerih moramo zagotoviti, da se podloga ne bo sčasoma premaknila z mesta. Če je potrebno, jo pričvrstimo z vrvicami ali lepilnim trakom.
{{ :zaščita.jpg?400 |}}

{{tag>wip:rabi_slike}}