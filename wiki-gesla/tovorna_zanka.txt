====== Tovorna zanka ======

//Tovorna zanka// je vrsta [[neskončna zanka|neskončne zanke]], ki je namenjena za tovorno uporabo. Izdelana je iz mnogo ovojev tanke vrvi, vstavljene v širok cevast trak. Tovorne zanke odlikujejo njihova zanesljivost, dobra nosilnost in velika trpežnost, zato so nepogrešljive na [[sidrišče|sidriščih]] [[slackline|slacklinov]] in [[visokica|visokic]].

Tovorne zanke so standardiziran izdelek, ki ga lahko kupimo v trgovinah s tehničnim materialom. Po nosilnosti so razdeljene v razrede in so glede na razred tudi barvno kodirane: vijolične zanke imajo [[največja delovna obremenitev|največjo delovno obremenitev]] eno tono, zelene zanke dve toni in rumene zanke tri tone. Ker se sile na [[sidrišče|sidriščih]] visokic nikoli ne povzpnejo preko 10 kN, v visokovanju srečujemo praktično izključno vijolične zanke. Prav tako pa imajo vse te industrijske zanke [[varnostno razmerje]] 7, kar pomeni, da ima vijolična zanka z največjo dovoljeno obremenitvijo 10kn [[minimalna porušna sila|minimalno porušno silo]] približno 70kn. Standardne dolžine zank se gibljejo v območju med 1 in 5 m, pri čemer se dolžina nanaša na iztegnjeno zanko in ne na dolžino njenega oboda. Tovorne zanke lahko po potrebi sestavljamo v daljše nize s [[kavbojski vozel|kavbojskim vozlom]].

{{tag>wip:rabi_slike}}