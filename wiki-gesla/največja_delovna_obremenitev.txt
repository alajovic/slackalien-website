====== Največja delovna obremenitev ======

//Največja delovna obremenitev// (krajšava WLL, angl. //working load limit//) je podatek, ki ga navede proizvajalec opreme, in podaja silo, ki je ob redni uporabi opreme ne smemo preseči, če ne želimo dolgoročno poslabšati zanesljivosti izdelka. Oprema, ki je bila med uporabo izpostavljena obremenitvam nad WLL, se lahko poruši pri sili, manjši od [[minimalna porušna sila|minimalne porušne sile]] (MBS), ki jo navaja proizvajalec.

V pomanjkanju podatka o WLL lahko slednjega približno ocenimo iz MBS, in sicer tako, da MBS delimo z izbranim [[varnostno razmerje|varnostnim razmerjem]]. Uveljavljen industrijski standard za ta namen je varnostno razmerje 5.