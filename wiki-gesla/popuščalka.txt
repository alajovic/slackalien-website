====== Popuščalka ======

//Popuščalka// je pripomoček, s katerim nadzorovano popustimo [[napetost]] na [[slackline|slacklinu]], da ga lahko podremo. Uporablja se v primerih, ko [[napenjalni sistem]] ni del slacklina. To je na [[visokica|visokicah]] zelo pogost pristop, saj z manšim številom komponent sistema zmanjšamo tudi stopnjo tveganja. Popuščalka je praviloma nameščena na [[statična stran|statični strani]] visokice.

Popuščalka je sestavljena iz dveh kovinskih osi, preko katerih je ovitih več ovojev [[trak|traku]]. Na eno od osi je trak vpet s [[šivana zanka|šivano zanko]]. Priporočljivo je napraviti vsaj šest ovojev, pogosto pa uporabimo še kakega več. Peostanek traku trdno privežemo okoli ovojev, na primer z bičevim vozlom. Za dobro mero konec traku še zavozlamo, s čimer preprečimo, da bi zaradi tresljajev ob uporabi zdrsel skozi bičev vozel. 

Za osi popuščalke se navadno izkorišča kar vijaka dveh nasproti si postavljenih [[škopec|škopcev]]. Pri tem je treba paziti na orientacijo škopcev: trak mora pri odvijanju drseti tako, da vijakov ne more odviti, temveč jih lahko le bolj privije. Za eno od osi popuščalke je mogoče uporabiti tudi os na zadnji strani [[banana|banane]], če je ta primerno oblikovana.

Ko želimo popustiti napetost, konec traku popuščalke odvežemo, po potrebi odvijemo kak ovoj (če je trenje preveliko), nato pa z roko nadzorujemo hitrost popuščanja. Pomembno je, da pri tem ves čas držimo konec traku, da nam ta ne zbeži iz rok.

{{tag>wip:rabi_slike}}