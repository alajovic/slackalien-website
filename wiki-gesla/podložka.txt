====== Podložka ======

//Podložka// je krajši košček [[trak|traku]], običajno dolžine okoli 10 cm, ki služi za ojačitev oziroma boljše ohranjanje nosilnosti [[šivana zanka|šivane zanke]] pri uporabi le-te z [[vrvni škopec|vrvnim škopcem]]. Vsak dovolj dolg in debel košček traku lahko uporabimo za podložko tako, da ga prepognemo in vstavimo v konec šivane zanke. Na trgu so na voljo tudi namenske podložke, izdelane iz traku, prepognjenega in zašitega v obliko kaplje.

[[vrvni škopec|Vrvni škopci]] imajo v primerjavi s kovinskimi [[škopec|škopci]] to slabo lastnost, da pri obremenitvi stisnejo in s tem deformirajo trak v šivani zanki. Zaradi neenakomerne obremenitve traku v šivani zanki ta izgubi nekaj svoje nosilnosti. Podložka zanko utrdi, s tem zmanjša deformacijo ter nosilnost povrne na skoraj polno vrednost.

{{tag>wip:rabi_slike}}