# Statična stran {#staticna-stran}

*Statična stran* visokice je krajišče, na katerem je visokica statično
vpeta v [sidrišče](/sidrišče). Za vpetje
[traku](/trak) se lahko uporabi bodisi
[banano](/banana) bodisi [šivano
zanko](/sivana-zanka). Na tem mestu je nameščena tudi
[popuščalka](/popuščalka), s katero po končani uporabi
popustimo [napetost](/napetost) v traku, da ga lahko podremo.
Statična stran je običajno (a ne nujno) slabše dostopna in se do nje
dostopa le ob [postavljanju](/postavljanje) in podiranju.
Druga stran visokice je [napenjalna stran](/napenjalna-stran).
